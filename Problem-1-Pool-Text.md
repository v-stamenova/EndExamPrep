# 1. Задача

Дефинирайте клас описващ воден басейн с форма на цилиндър с полета дължина на радиус на основата **R**, височина **H** и с методи за инициализация на полетата, пресмятане на **обем=π.R2.H** и пресмятане цената на водата, необходима за запълването му по формулата **цена=обем*цена на 1 куб.м.*(1+ДДС/100)**, където **цена на 1 куб.м.** и **ДДС** са параметри на метода. Декларирайте и инициализирайте обект воден басейн с формата на цилиндър с радиус 1 м. и височина 50 см. Изведете обема на басейна и цената на водата, която трябва да се плати при напълване на басейна догоре, при цена за един кубичен метър 90 ст. и ДДС 20%.

# 2. Задача

Дефинирайте клас (наследник на цилиндричния басейн), описващ воден басейн с форма на двустенен цилиндър с полета дължина на външния радиус  **R**, на вътрешния **r**, височина **H** и с методи за инициализация на полетата, прочитане стойностите на полетата, пресмятане на **обем = π.H.|R2– r2|**  и пресмятане цената на водата, необходима за запълването му по формулата **цена = обем * цена на 1 куб.м. * (1+ДДС/100)**, където **цена на 1 куб.м.** **и ДДС** са параметри на метода. Декларирайте и инициализирайте 2 обекта водни басейни с формата на:
- цилиндър с радиус 1 м. и височина 50 см
- двустенен цилиндър с радиуси 2 м. и 1 м. и височина 50 см.
- Изведете данните за всеки обект, включително обема на басейните и цената на водата, която трябва да се плати при напълването им догоре, при цена за един кубичен метър 90 ст. и ДДС 20%.   